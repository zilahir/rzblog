---
title: 10 utálatos dolog Finnországban
tags:
  - 'finnország, suomi'
thumbnail: ./../images/suomi.jpg
categories: [finnország, hun]
date: 2018-05-20 09:59:00
---
# 10 utálatos dolog finnországban

## 2. javított kiadás.


Olvastam Anita posztját a [határátkelőn](http://hataratkelo.blog.hu/2018/04/10/tiz_utalatos_dolog_finnorszagban) és minden túlzás nélkül, bátran ki merem jelenteni, hogy mélységesen felháborított. Normál esetben, teljes közönnyel olvasok el ilyen, és ehhez hasonló értekezéseket, ez alkalommal azonban, képtelen vagyok szó nélkül hagyni a dolgot, ezért úgy döntöttem, hogy rendet teszek a fejekben. Legalábbis az övében.

_Kedves Anita! Mit tett ellened ez az ország, hogy így kellett vélekedned róla?_

<!-- more -->

Mielőtt nekiesünk végigmenni Anita pontjain, azt azért szögezzük le, hogy aki egy 3 hónapos erasmusos programban vesz részt, az;

1: nem mondhatja el magáról, hogy az adott országban _él_
2: minimum aggályos, hogy Ő választotta az országot, az iskolát, majd képes kiadni magából egy ilyen cikket, persze még véletlenül sem bevallva, hogy a rossz élményeinek az oka a saját rossz döntése.

Nézzük végig Anita pontjait, helyenként idézni fogok belőle, majd a megérdemelt módon kiegészítem.

## Szauna

_"[...] túl azon, hogy elég kellemetlenül éreztem magam az engem körülvevő meztelen emberek miatt, ők sem nézték jó szemmel, hogy én nem vagyok az"._

Nos, gratulálok. Rögtön az első mondattal adtál magadnak egy jó nagy pofont. Gondolom azzal nem voltál tisztában, hogy csak a finnek türelme, toleranciája az oka annak, hogy nem zavartak ki a szaunából azonnal. Miért nem érezted kötelességednek, hogy utánajárj a szaunázási szokásoknak, és az adott szauna használati szabályainak? Csak azért, mert te külföldi vagy, úgy gondolod, hogy ezek a szabályok rád nem vonatkoznak? Nos, nagy tévedés. Úgy tűnik, nem csak a szaunát nem szereted, hanem a szabályokat sem, ezért igazán kár volt ilyen kellemetlen élményekkel gazdagítani magad.

**Javítás Anitának**

Finnországban az **első** legjobb dolog a szauna. Hihetelen, hogy mindenhol van. A társasházakban, az erdőkben lévő pihenőházakban, szállodákban, nyaralókban. Az egyik, ha nem a legjobb lehetőség finnekkel beszélgetni, ha elmész egy public szaunában, és amellett, hogy rettentő egészséges, még barátokra is szert lehet tenni.

## Időjárás

_"Persze, tudtam mire vállalkozom, amikor január elején északra jövök" _

Hát akkor meg mit kellett ezen így meglepődni, hogy a 10 legrosszabb dolog közé sikerült a Finn időjárást bezsúfolni?

**Javítás Anitának**

Finnországban a második legjobb dolog az időjárás. Varázslatos a tél, tiszta levegő, gyönyörű tájak, befagyott tavak. -20 fokban is rettentő jól lehet kinnt szórakozni, _grillimakkarát_ sütni, kirándulni, szaunázni. Ja várj, ezekkel is gondod volt.

{% asset_img idojaras.jpg %}

## Oktatás

_Az egyik fő ok, amiért Finnországot választottam, az az oktatás tesztelése volt. Miért olyan világhírű? Már három hónapja itt vagyok, de még mindig nem tudom. "_

Milyen pozícióra készülsz? Netán oktatási ombudsman szeretnél lenni? Miért érezted feljogosítva arra, hogy te bármit is tesztelj a finn oktatásban? Az meg, hogy mindezt a véleményt 3 hónap alatt sikerült levonni, önmagáért beszél.

**Javítás Anitának**

Finnországban is, és Magyarországon is jártam egyetemre. Mindent összevetve a magyar tapasztalatok is jók, de az amit itt tapasztaltam, messze túlment az én elképzeléseimen, és úgy gondolom, hogy a finn oktatás még ennél is több figyelmet igényelne. Nem tudom mit tanulsz, de az én szakmámban az otthoni oktatás is magas színvonalú, a különbség a két ország között mégis akkora, amit nagyon nehezen lehet megfogalmazni. Mivel te nem értetted meg, hogy miért világhírű a Finn oktatás, gyanítom nem fogsz megharagudni, ha ezt most meg sem próbálom kifejteni. Legyen elég annyi, hogy a a _hozzállás_, a _felkészültség_, a _diákközpontúság_ az, ami olyanná teszi az oktatást, amilyen.

_"[...] A fő ok amiért nem tetszik, az az, hogy komolytalannak érzem az egészet. Bármit csinálok az jó és bármennyire őrülten hangzik, szükségem lenne a kritikára. "_

Te valamilyen Z generációs csoda lehetsz. Mivel 3 hónapot töltöttél el valamilyen finn felsőoktatásban, még időd se volt arra, hogy az itteni szemléletmódnak akár csak egy kis darabját is megérts, ezért engedd meg, hogy eláruljak egy kulusszatitkot. A finn oktatásban a jegyszerzésnek a lényege, célja, és módszertana teljesen eltér az otthonitól. Társadalompolitikai kérdésekbe itt most nem megyek bele, de annak is köze van ehhez egyébként.

## Emberek

Vagy csak senki nem akart veled szóbaállni, mert így vélekedsz az oktatásról, nem szereted a természetet, és megszeged a szaunázási szabályokat? Ez nem jutott eszedbe gondolom?

**Javítás Anitának**

A finn emberek kedvesek, segítőkészek. Nincs túlzásba véve mint mondjuk az Egyesült Államokban, ezért hiteles is. Az, hogy ez neked fájdalmat okozott, legyen a te egyéni bajod.

## Túl sok természet

_"[...] Tömérdek alatt azt értem minden nap, és a séta az erdőben történetesen az utam az iskolába, ami nem éppen a legkellemesebb szituáció"_

Bevallom, ez volt annyira abszurd pont, hogy történetesen még felháborodni sem tudtam rendesen.

_"[...] Másrészről, természetesen (szándékos szójáték) "_

Ne, kérlek ne erőltesd, rettentő kínos szójáték volt.

_"[...] főleg nem sötétben. Vidéki lány vagyok, de a természet és a város két külön fogalom_"

Finnország a világ egyik legbiztonságosabb országa. Itt nem kell tartanod ilyesmitől. Mondanám, hogy ne félj legközelebb, ha jössz, de ne gyere.

{% asset_img termeszet.jpg %}

## Ünnepek

_"Reménykedtem, hogy legalább a születésnapomra jobb lesz a helyzet. Általában otthon az ember 21. születésnapján a pultosok legalább boldog születésnapot kívánnak, itt azonban semmi hasonló."_

Miért kívánna neked egy pultos születésnapot? Te vagy talán Essex hercegnője? Vagy miért feltételezted, hogy a születésnapod miatt valami különleges bánásmódban részesülsz?

_"[...] Később számon kértem a finn ismerőseimet"_

Elnézést kérek tőlök a nevedben is.

## Kaja

_"[...] Viszonylag olcsó egy étkezés, de a menü általában nem fantasztikus. "_

Jól gondolom, hogy olyan 3 euróért ettél naponta ebédet a menzán?

Tekintve az árdifferenciát Magyarország, és Finnország között, napi 3 euróért eszel:

* meleg főételt
* salátát amennyit nem szégyellsz
* húst
* iszol tejet

Amennyire tudom az egyetemi étkezés egységes az országban. Olyannyira, hogy a diákigazolványoddal az ország bármelyik egyetemén ebédelhetsz. Amennyire emlékszem, az otthoni menza minőségét butaság lenne egy napon említeni az ittenivel. Ráadásul az ára is mintha háromszorosa lenne. Ki érti ezt?

{% asset_img ebed.jpg %}

## Közlekedés

"_Helsinkin belül nagyon egyszerű, Porvooban már annyira nem éri meg. A buszok olyan ritkán járnak, hogy hamarabb odaérek gyalog. _"

? Hát akkor menj gyalog.

## +1

_"[...] de ha innen hazajutok többet nem jövök vissza."_

Kérlek. Nem fogsz hiányozni.

Tudom, hogy nehezebb lett volna bevallani magadnak, hogy hoztál egy rossz döntést, de a szülinapos eszmefuttatás olvasásakor már láttam, hogy ez nem fog megtörténni.

Tudtam volna javasolni Macedóniát, vagy Marokkót. Se természet, se szauna, se oktatás, de legalább olcsó, így nem kellett volna kompoznod sem.

Tanulmányaidhoz sok sikert kívánok,

Zilahi Richard
Tampere, **Finnország**
